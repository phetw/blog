---
path: /laos-2018-trip-journal
title: Laos - ปลายทางไม่สำคัญเท่าระหว่างทาง
date: 2018-12-10T19:31:33.572Z
thumbnail: /img/d5228c98-da3b-4874-9cdd-62657373c364.jpeg
---
![Song river, beer and friends ](/img/d5228c98-da3b-4874-9cdd-62657373c364.jpeg)

เมื่อวันที่ 7 ธันวาคม ที่ผ่านมา ผมได้มีโอกาสไปทริปประจำปีของบริษัท โดยที่ที่เราไปกันนั้นก็คือประเทศลาว ซึ่งผมเองนั้นเคยไปมาแล้วเมื่อช่วงปี 2016 ยอมรับตรงๆว่าตอนแรกนั้นผมไม่ได้หวังอะไรมากจากทริปนี้เท่าไหร่นัก เนื่องจากผมเองนั้นชอบไปเที่ยวในที่ๆสงบ ธรรมชาติๆ และคนไม่เยอะวุ่นวายมากกว่า บวกกับประสบการณ์จากครั้งที่แล้วทำให้ผมรู้สึกว่า จำเจ เพราะทัวที่จัดกันนั้นส่วนมากไปที่เดิมๆ

โดยปลายทางของทริปนี้นั้นคือ วังเวียงยอดฮิตนั่นเอง ซึ่งเราจะเดินทางโดยเครื่องบินจากดอนเมืองไปอุดร และนั่งรถทัวผ่านด่านหนองคายไปยัง นครเวียงจัน ประเทศลาว แล้วก็นั่งรถยาวๆอีกร่วมครั้งวันต่อไปยังวังเวียง

ซึ่งทางไปวังเวียงนี่ นอกจากจะคดเคี้ยวแล้ว ยังเป็นหลุมเป็นบ่ออยู่มาก แต่ก็เข้าใจได้เพราะจากที่ฟังคนท้องถิ่นเล่ามา เขาบอกว่าเพราะทางไปวังเวียงมีทางนี้ทางเดียว ประกอบกับการที่วังเวียงนั้นก็เจริญเอาๆจึงทำให้มีผู้ประกอบการให้ความสนใจไปลงทุนมากมาย รวมถึงในแง่ของสิ่งปลูกสร้างเช่น รีสอร์ท โรงแรม etc. เป็นผลให้มีรถบรรทุกที่ชนวัถุดิบจำนวนมากวิ่งบนถนนเส้นนี้ และถ้าหากจะปิดซ่อมก็คงวุ่นวายน่าดู เพราะมีถนนนั้นเป็นแค่ ถนนเลาะเขาเล็กๆ 2 เลนเท่านั้น ซึ่งความโคลงเครงของรถนั้นก็ทำให้ผู้ร่วมทริปท่านนึงเมารถอ้วก เหตุเพราะไม่ได้กินยาแก้เมารถไป

โดยปกติแล้ว เวลาเดินทางผมมักจะเป็นคนที่ชอบมองข้างทาง เพราะรู้สึกว่าเราสามารถซึมซับอะไรจากการมองข้างทางได้เยอะ การใช้ชีวิตของผู้คน บรรยากาศ และที่สวยๆ unseen ที่ทัวหรือนักท่องเที่ยวไม่นิยมไปกัน เพลินดี โดยระหว่างทางไปวังเวียงสิ่งแรกที่สะดุดตาผมก็คือ ตลอดข้างถนนใบไม้ของต้นไม้ข้างทางนั้นเป็นโทน sepia หมดเลย ไม่ต้องใส่ filter ใดๆ ซึ่งผมคิดว่าน่าจะเกิดจากฝุ่นข้างทาง คือถ้าผมอยู่ที่นี่ บ้านไม่ต้องเปิดหน้าต่าง รถนี่ไม่ต้องล้างกันเลยทีเดียว 

![](/img/48336069_193506761600355_3373583406691516416_n.jpg)

แต่เห็นบอกว่าปีหน้าทางลาวจะทำถนน, ทางด่วนใหม่ ที่ไปวังเวียงได้สะดวกกว่านี้ ผมก็เห็นเค้าเริ่มขึ้นโครงสร้างกันแล้วนะ

พอถึงที่หมาย พบว่าวังเวียงนั้นเป็นเพียงเมืองท่องเที่ยวเล็กๆน่ารักๆ โดยนักท่องเที่ยวชาวเกาหลีและจีนค่อนข้างเยอะมาก เยอะกว่าไทยเสียอีก
