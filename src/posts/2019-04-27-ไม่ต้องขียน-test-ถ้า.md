---
path: /reasons-not-to-write-tests
title: เมื่อไหร่ที่ไม่ต้องเขียน test
description: (สมมุติว่าถ้ามีเวลาเขียน)
date: 2019-04-27T05:09:12.048Z
thumbnail: /img/arif-riyanto-974674-unsplash.jpg
---
![A man who writes code](/img/arif-riyanto-974674-unsplash.jpg "A man who writes code")

หนึ่งในเหตุผลที่ได้ยินบ่อยๆในการไม่เขียน test ก็คือ ไม่มีเวลาบ้าง, ต้องรีบเอา feature ขึ้นบ้าง แต่ผมจะข้ามเรื่องนั้นไป และในบทความนี้เราจะสมมุติว่า เรามีเวลาเขียน unit tests และงานไม่รีบ ซึ่งในบทความนี้จะเป็น การ reference ถึง unit test และเป็นความคิดส่วนส่วนตัวของผมเองล้วนๆ 

## Beginner

หากคุณเพิ่งเริ่มเขียนโปรแกรมไม่นานนัก ผมคิดว่า ยังไม่ต้องรีบไปศึกษาการเขียน test ให้มากนัก โดยเฉพาะหากคุณยังอยู่ในวัยเรียนอยู่ และไม่ต้องรับผิดชอบงานที่ sensitive มากนัก ก็ขอให้ enjoy กับการเขียน program หรือเรียนรู้ syntax และ **fundamental** ต่างๆให้คล่องเสียก่อน เพราะหากจะศึกษาทั้งหมดทีเดียวอาจจะทำให้กดดันตัวเองมากไป ทำให้ดูเหมือนว่าสิ่งที่ต้องเรียนรู้นั้นมีเยอะมากๆ เพราะลำพัง programming อย่างเดียวก็ดูจะเป็นอะไรที่กว้างมากๆ และอาจจะหมดกำลังใจได้ง่ายๆ 

ซึ่งผมก็ไม่ได้หมายความว่า การเรียนรู้เขียน test แต่แรกนั้นผิดแต่อย่างใด แต่ถ้า fundamental เราไม่แข็ง data structure เราไม่แม่น แล้วเราจะเขียน test ที่ดีได้อย่างไร และผมคิดว่าโดยปกติแล้ว หลังจากสั่งสมประสบการณ์การเขียน code ไปสักพัก เราจะเจอ pain ที่ทำให้เราจะเข้าใจ และรู้เองว่า test นั้นสำคัญขนาดไหน ทำไมถึงต้องเขียน และเขียน code ยังไงให้ test ง่าย ซึ่งผมคิดว่ามันเป็นขั้นตอนในการการเรียนรู้ที่ดีกว่าโดนบังคับให้เขียน test โดยที่ไม่เข้าใจเหตุผลตั้งแต่แรกๆ

## God

หากคุณเป็นพระเจ้า หรือเขียน code ได้ clean และเทพมากๆ มั่นใจว่าสิ่งที่คุณเขียนออกไปนั้นถูกต้องเสมอ refractor code ยังไงก็ไม่กระทบส่วนอื่น และสามารถกลับมาอ่าน code ที่เขียนไว้ได้ในอีก 5-10 ปีข้างหน้าแล้วหล่ะก็ ผมคิดว่าคุณไม่ต้องเสียเวลาเขียน test ครับ โดยส่วนตัว

นอกจากคุณจะเป็นคนสองประเภทนี้ ผมก็คิดเหตุผลที่จะไม่เขียน test ไม่ออกแล้ว

แล้วคุณหล่ะ เป็น Beginner หรือ God ?
