---
path: /the-odin-project
title: 'The Odin Project​ : ของฟรี และดีมีในโลก'
description: >-
  From zero to full-stack web developer - ด้วยเนื้อหาที่มีคุณภาพ ,open source
  และฟรี
date: 2019-01-13T04:08:06.873Z
thumbnail: /img/odin.png
---
![The Odin project](/img/odin.png)

ในช่วงอาทิตย์ที่ผ่านมา ในระหว่างที่ผมเลื่อน reddit ก็ไปเจอโพสนึงเกี่ยวกับ The Odin Project และมี comment เข้ามาชมมากมายว่าเป็นการเรียนการสอนที่ใช่สำหรับพวกเขามากๆ แถมยังมีแนวคิดที่ดี ผมก็เลยไปหาข้อมูลมาและพบว่า น่าสนใจจริงๆเลยอยากจะเอามาแชร์ และส่งต่อให้กับใครหลายๆคนที่อยากเริ่มต้นเรียนรู้เกี่ยวกับ web development ครับ

# The Odin Project

[The Odin Project](https://www.theodinproject.com/dashboard) หรือ **TOP** ถูกก่อตั้งโดย Erik Trautman ในปี 2013 โดยมีจุดมุ่งหมายที่ต้องการจะสร้างบทเรียนที่เกี่ยวกับการ code ที่ _free ,open source_ และ _online_ สามารถเรียนได้ทุกที่ ทุกเวลา 

ซึ่งผมชอบแนวคิดของโปเจคนี้มากๆ โดยทางทีมงานของ TOP เชื่อว่า การศึกษานั้นควรจะเป็นสิ่งที่ฟรี และเข้าถึงได้สำหรับทุกคน เพราะไม่ใช่ทุกคนที่จะมีโอกาส หรือเงินทุนพอที่จะไปเข้าเรียนมหาลัยดีๆ 

อีกอย่างที่น่าสนใจก็คือตัวของบทเรียนเองนั้น เป็น open source ที่อยู่บน [GitHub](https://github.com/TheOdinProject/curriculum) ซึ่งทางทีมงาน TOP นั้นสนับสนุนให้ผู้เรียนหรือใครก็ได้เข้าร่วม contribute กับ The Odin Project ไม่ว่าจะเป็น เพิ่ม หรือปรับแต่งเนื้อหาของบทเรียน หรือแม้แต่แก้ bug ต่างๆของตัวเว็บเอง โดยปัจจุบันนั้น มีจำนวน contributors ของบทเรียนบน GitHub มากถึง 2,000+ 

โดยบทเรียนต่างๆนั้นถูกออกแบบมาได้กระชับ เน้นไปที่ core หลัก ไม่ยืดเยื้อ และมีโปรเจคให้ทำระหว่างการเรียนรู้เสมอ เรียกได้ว่า ทำไปเรียนไป ฝึกแก้ปัญหาไปในตัว และหากติดปัญหาก็ยังมีห้อง [Discord](https://discordapp.com/invite/hvqVr6d) ที่จะมีนักเรียน และทีมงานของ TOP ที่สามารถให้ความช่วยเหลือเราได้

ณ ปัจจุบัน The Odin Project ประกอบไปด้วย [7 บทเรียน](https://www.theodinproject.com/courses?ref=homenav) ซึ่งจะเน้นไปที่ web development โดยมี `Ruby on Rails` และ `Javascript` เป็นหลัก ( ในไทยก็มีหลายบริษัทที่ใช้ `Ruby` นะ )

ซึ่งจะเข้ากับสไตล์การเรียนรู้ของแต่ละคนไหม ผมบอกไม่ได้ เพราะแต่ละคนนั้นมีกลไกการเรียนรู้ที่ไม่เหมือนกัน แต่สำหรับผมแล้ว มันใช่สำหรับผมมากๆ ผมเป็นประเภทดูวีดีโอแล้วเสียสมาธิง่าย หรือไม่ก็หลับไปเลย 555

จะเห็นได้ว่า การศึกษาในยุคนี้เปลี่ยนไปมากจริงๆเมื่อมี internet เข้ามา เนื้อหาคุณภาพดีๆ และฟรีเพียบ ที่รอให้เราไปเจอและอ่านมัน อยู่ที่ตัวเราเอง ว่าเราขวนขวายหามันรึเปล่า

_เพราะการเรียนรู้นั้น ไม่มีวันสิ้นสุด_
