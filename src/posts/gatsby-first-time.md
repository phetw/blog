---
path: /gatsby-first-time
title: ความรู้สึกที่ได้ลอง Gatsby.js ครั้งแรก
description: Gatsby คืออะไร และมันมีดียังไง เหตุใดถึงได้รับความนิยม
date: 2018-12-05T00:00:00.000Z
thumbnail: /img/gatsby.jpeg
---
![Gatsby logo](/img/gatsby.jpeg)

## Gatsby : Modern web tech without the headache

Gatsby นั้นนับว่าเป็น static site generator ที่มีความน่าสนใจมาก โดยที่ผ่านมานั้นผมเคยมีโอกาสได้ลองใช้ Next.js และชื่นชอบหลายๆอย่างของมันมาก โดยส่วนตัวแล้วผมรู้สึกว่าหากเคยใช้ react มาก่อนแล้ว learning curve ค่อนข้างต่ำเพราะเราแทบไม่ต้องเรียนรู้อะไรเพิ่มเลย และ document ก็ค่อนข้างเยอะและอธิบายไว้อย่างละเอียด แถมมี examples ที่ยกตัวอย่าง integration กับ third-party library อยู่เยอะมากๆ และที่สำคัญ community ก็ค่อนข้างใหญ่

แต่ในขณะเดียวกัน ช่วงหลังมานี้ผมเพิ่งค้นพบว่าหลายๆเว็บนั้นใช้ Gatsby ในการทำ และผมก็บังเอิญได้ไปอ่านบทความเกี่ยวกับ JAM stack เข้าและเข้าใจว่า Gatsby นั้นเป็น tool ที่เหมาะสมมากสำหรับการ implement web ที่เป็น JAM stack เลยรู้สึกว่า Gatsby เนี่ย เป็นอีกอย่างนึงที่ react web developer ไม่ควรพลาด

### ทำไมถึงต้องเป็น Gatsby ?

สดๆร้อนๆกันเลยกับ blog ใหม่ของเฮีย Dan Abramov - [overreacted.io](https://overreacted.io/) ก็ยังใช้ Gatsby หรือแม้แต่ official [reactjs.org](https://reactjs.org/) เองก็ด้วย ทำไมกันนะ มันมีดีอะไร

มีรอช้าผมก็จัดการเปิด doc ของ Gatsby แล้วลองทำอะไรซักอย่างขึ้นมา โดยผมคิดอะไรไม่ออกว่าจะทำอะไรสนุกๆดี พอดีมีพี่ที่ทำงานชอบบ่นมาผมทำไมถึงไม่ชอบเขียนบล้อคบ้าง ผมก็เลยปิ้งไอเดียว่า

> เออ ทำบล้อคดีกว่า
> ทำเอง ใช้เอง เขียนเอง
> เผื่อจะมีกำลังใจในการเขียนกว่าบน medium.com

ประกอบกับ Gatsby นั้นได้รับความนิยมในการใช้ทำ blog เป็นอย่างสูง แถมยังมีตัวอย่างจำพวก starter อีกเยอะเยะมากมายให้เลือกใช้ ก็เลยเริ่มลุย

Gatsby นั้นจะเป็นระบบ plugin ที่ประมาณว่าเราอยากได้อะไร ก็แค่ `npm install` ลงไป config นิดหน่อยก็ใช้ได้เลย ซึ่งแน่นอนแหละ ความง่ายนั้นก็แลกมาด้วยระดับของการ customization แต่ใครแคร์ ผมแค่จะทำบล้อคเอง 5555

ตัวอย่าง plugin ของ Gatsby

1. `gatsby-transformer-remark` โดยเจ้าเนี่ย จะแปลง markdown ให้เป็น html ทำให้เราเขียน blog ใน markdown file ได้ โดยเราจะสามารถดึง content นั้นๆมาด้วย `graphql` และเวลาเรา `gatsby develop` และไปที่ path `localhost:8000/___graphql` ก็มีที่ให้เราลอง query เล่นกัน
2. `gatsby-remark-images` เจ้านี่จริงๆแล้วคือ plugin ของ plugin ข้างบนอีกที มันจะทำให้เราสามารถทำให้รูปใน markdown ของเราแสดงไม่ใช่แค่บน localhost แต่บน production ที่เรา build ไปเป็น static files แล้วอีกด้วย ยังไม่ใช่แค่นั้น!
   ![gatsby remark plugin result](/img/gatsby-code.jpg)
   มันยังทำ `srcset` `sizes` ให้ตามขนาดหน้าจอ ทำให้เราได้ภาพคมชัดในทุกขนาดของหน้าจอ และประหยัด network ไปพร้อมๆกัน
   แต่เดี๋ยวก่อน ยังไม่หมดแค่นั้น ! ถ้าหลายคนเคยอ่าน
   [medium.com](https://medium.com) จะสังเกตได้ว่า รูปที่แสดงผลจะเป็น pregressive image หรือง่ายๆก็คือ เอารูปที่เบลอๆคุณภาพต่ำๆที่มีขนาดเล็ก render ลงไปให้ user เห็นก่อน แล้วพอรูปขนาดเต็มโหลดเสร็จค่อยเอาไปแทนที่ เพื่อ UX ที่ดีกว่า โหลดเป็นตับๆจากบนลงล่าง ผมเองซึ่งเป็นอีกคนนึงที่คลั่งในการ web optimization อยู่แล้ว ก็มีเจ้ารูปนี่แหละที่รำคาญมากๆเวลาต้องพิมอะไรเยอะๆเพื่อให้มัน optimize แต่มาเจอแบบนี้ไปบอกเลยว่า_ ฟิน..._

สรุปเลยแล้วกัน ผมว่าเจ้า Gatsby เนี่ยมันทำให้ชีวิตง่ายขึ้นเยอะมากๆ ไม่ต้องปวดหัว implement หลายๆอย่างเช่น plugin รูปที่ผมยกตัวอย่างไปเอง ซึ่ง Gatsby official plugin นั้นมีเยอะมากกก แทบจะมีเกือบทุกอย่างที่ต้องการ
แบบ plug n play ประมาณนั้น และที่สำคัญในเรื่องของ performance นั้นไม่เป็นรองใครแน่นอน

แต่ก็อย่างที่ผมกล่าวไปข้างต้น ความง่ายงั้นก็ต้องแลกมากับข้อเสีย ระบบ plugin นั้นทำให้เราชีวิตง่ายก็จริง แต่ในขณะเดียวกันมันก็ตีกรอบให้เราไปพร้อมๆกัน 

และที่สำคัญเลยก็คือต้องมีความเข้าใจ graphql พื้นฐานซักหน่อย ซึ่งหลายๆคนอาจจะยังไม่เคยลองใช้ และอาจจะยังชินกับ REST อยู่ ซึ่งผมคิดว่าสองเหตุผลนี้แหละที่ทำให้ learning curve ของมันสูงกว่า Nextjs

แต่ผมชอบนะ
