---
path: '/why-book-instead-of-ebooks'
title: 'เหตุผลที่หนังสือเป็นเล่มยังดีกว่า E-book เสมอ'
date: '2018-12-04'
img: '../images/why-book-instead-of-ebooks/1.jpg'
---

![Image of books](../images/why-book-instead-of-ebooks/1.jpg)

ในยุคปัจจุบัน คงปฏิเสธไม่ได้เลยว่าการที่มี **internet** เข้ามานั้นทำให้ทุกอย่างง่าย และรวดเร็วขึ้น
หลายๆคนพอใจที่จะกดซื้อผ่าน **amazon.com** ได้ทันที และเก็บไว้ใน **iPad** หยิบขึ้นมาอ่านเมื่อไหร่ก็ได้
สะดวกสะบาย แถมไม่ต้องรถติด หรือเบียดคนออกไปที่ร้านหนังสือ ต่อคิวจ่ายเงิน

แต่ทำไมผมยังกลับชอบที่จะไปร้านหนังสือ หยิบพลิกไปพลิกมา ทำความรู้จักกับมันคร่าวๆ แล้วถ้าถูกใจก็พากลับบ้านมากกว่ากันนะ **?**

ครอบครัวผมนั้นไม่ได้ตั้งใจปลูกฝังให้ผมเป็นเด็กที่รักการอ่านเลย
แต่ด้วยความที่สมัยนั้นไม่มีเน็ตความเร็วสูง หรือมือถือที่มาพร้อม **4G** สื่อต่างๆยังเข้าถึงได้ยาก ก็มีแต่หนังสือนี่แหละเป็นสิ่งที่ทุกคนสามารถเข้าถึงได้ง่ายที่สุด
ผมเป็นคนนึงซื้อขายหัวเราะเป็นประจำ เรียกได้ว่าผมอ่านตั้งแต่หน้าแรกยันหน้าสุดท้าย ถึงแม้บางมุกมันจะไม่ค่อยตลกก็เถอะ
และหน้าปกข้างในของขายหัวเราะเนี่ย มันจะมีพวกเกมให้โหลด ยุคนั้นเป็นยุครุ่งเรื่องของ **symbian** และ **Nokia** เลยแหละ
หรือนั่นอาจจะเป็นก้าวแรกของเกมเมอร์อย่างผมก็เป็นได้

พอโตขึ้นมาอีกหน่อยก็เริ่มติด **ro** เป็นเกมที่ช่วงนั้นไม่มีใครไม่รู้จัก และช่วงนั้นเป็นช่วงที่เกมออนไลน์บูมมากๆ
เรียกว่าติดกันงอมแงม ตั้งแต่เด็กยันคนวัยทำงาน ขนาดต้องเติมเวลาเป็น **air time** นะเนี่ย
ซึ่งช่วงนั้นหนังสือเกี่ยวกับเกมวางแผงตามเซเว่นก็ขายดีมาก ของทางด้าน **ro** ถ้าจำไม่ผิดก็จะมี **ro news**, **ro club** มั้ง
ซึ่งนอกจากจะมีความเทคนิค ทริคต่างๆในเกมแล้ว ยังมีการ์ตูนอีกด้วย เรียกได้ว่าซื้ออ่านบ่อยมากๆ
นอกจากนี้ยังมีหนังสือจำพวกรวมข้อมูล **monsters** ต่างๆ หรือจำพวกวิธีการเก็บเลเวล
ซึ่งผมก็ไม่พลาด มีปึกเบ้อเริ่มเลย เป็นที่น่าเสียดาย ณ ปัจจุบันคุณแม่ได้ช่างกิโลขายไปหมดแล้ว

เวลาไปห้าง ผมมักจะชอบไปร้านหนังสืออยู่เป็นประจำ และผมสามารถอยู่ในร้านได้เป็นเวลานานมาก
ส่วนตัวแล้วผมรู้สึกว่าร้านหนังสือเนี่ย เป็นที่ที่สงบเสมอเลยนะ ไม่ว่าทั้งวันเราจะเจออะไรมา
พอเข้าร้านหนังสือปุ้ป มันสงบเลย แล้วเราอยากรู้ หรือสนใจอะไรเราก็เดินไปเปิดอ่านเลย

แล้วพอเวลาเราซื้อหนังสือมันมาเนี่ย ผมคิดว่ามันดีกว่าพวก **electornic book** เพราะมันจับต้องได้ (แน่นอนอยู่แล้วแหละ)
จับต้องได้หมายถึงเราสัมผัสกระดาษได้ เหมือนอารมประมาณแบบความรู้สึกของการอ่านการ์ตูนแบบเล่ม
กับหน้าคอม ผมว่าแบบเล่มมันฟินกว่านะ แถมมีโอกาสหมึกติดมือมาอีกด้วย
ผมว่ามันเป็น **physicle object** อะ เราซื้อมาเราจับต้องได้ เรารู้สึกว่ามันมีค่า จะแชร์หรือ เก็บไว้ให้เพื่อน ลูก หลาย เหลน โหลนอ่านได้

ถึงผมจะชื่นชอบมันขนาดไหน แต่ด้วยความเร็วของเทคโนโลยีในสายอาชีพของผม (โปรแกรมเมอร์) ผมไม่สามารถรอให้คนทำหนังสือ ทีพิม ลงขาย
ก่อนที่จะมาถึงมือผมแล้วค่อยอ่าน โดย blog ทางโปรแกรมมิ่งส่วนมากผมก็อ่านจากทางเน็ตนี่แหละ ส่วนหนังสืออื่นๆก็ถ้าไปเจออะไรที่ชอบในร้านหนังสือก็จะซื้อมา แค่อาจจะไม่ได้ซื้อบ่อยเหมือนเมื่อก่อนอีกแล้ว

ไม่รู้ว่าอีกซัก 20 ปีข้างหน้าจะมีการเปลี่ยนแปลงอะไรที่น่าตื่นเต้นอีกเนอะ
