---
path: /why-book-instead-of-ebooks
title: หนังสือเป็นเล่มยังดีกว่า E-book เสมอ
description: >-
  ในขณะที่โลกก้าวเข้าสู้ยุค digital
  เหตุใดหนังสือที่มีมาเป็นร้อยปีถึงยังได้รับความนิยม
date: 2018-12-04T00:00:00.000Z
thumbnail: /img/books.jpg
---
![Image of books](/img/books.jpg)

ในยุคปัจจุบัน คงปฏิเสธไม่ได้เลยว่าการที่มี internet เข้ามานั้นทำให้ทุกอย่างง่าย และรวดเร็วขึ้น ในขณะที่หลายๆคนพอใจที่จะกดซื้อผ่าน amazon.com ได้ทันที และเก็บไว้ใน iPad หยิบขึ้นมาอ่านเมื่อไหร่ก็ได้ นอกจากจะสะดวกสะบาย แถมไม่ต้องรถติด หรือเบียดคนออกไปที่ร้านหนังสือ ต่อคิวจ่ายเงิน

### แต่ทำไมผมยังกลับชอบที่จะไปร้านหนังสือ หยิบพลิกไปพลิกมา ทำความรู้จักกับมันคร่าวๆ แล้วถ้าถูกใจก็พากลับบ้านมากกว่ากันนะ ?

คนที่เกิดหรือเติบโตในช่วงยุค 90 สุดคลาสสคิก็คงจะเข้าใจว่าสมัยนั้นไม่มีเน็ตความเร็วสูง หรือมือถือที่มาพร้อม 4G สื่อต่างๆยังเข้าถึงได้ยาก ก็มีแต่หนังสือนี่แหละเป็นสิ่งที่ทุกคนสามารถเข้าถึงได้ง่ายที่สุด
ผมเป็นคนนึงซื้อขายหัวเราะเป็นประจำ เรียกได้ว่าผมอ่านตั้งแต่หน้าแรกยันหน้าสุดท้าย ถึงแม้บางมุกมันจะไม่ค่อยตลกก็เถอะ
และหน้าปกข้างในของขายหัวเราะเนี่ย มันจะมีพวกเกมให้โหลด ยุคนั้นเป็นยุครุ่งเรื่องของ symbian และ Nokia เลยแหละ
หรือนั่นอาจจะเป็นก้าวแรกของเกมเมอร์อย่างผมก็เป็นได้

พอโตขึ้นมาอีกหน่อยก็เริ่มติด Ro เป็นเกมที่ช่วงนั้นไม่มีใครไม่รู้จัก และช่วงนั้นเป็นช่วงที่เกมออนไลน์บูมมากๆ
เรียกว่าติดกันงอมแงม ตั้งแต่เด็กยันคนวัยทำงาน ขนาดต้องเติมเวลาเป็น air time นะเนี่ย
ซึ่งช่วงนั้นหนังสือเกี่ยวกับเกมวางแผงตามเซเว่นก็ขายดีมาก ของทางด้าน Ro ถ้าจำไม่ผิดก็จะมี ro news, ro club มั้ง
ซึ่งนอกจากจะมีความเทคนิค ทริคต่างๆในเกมแล้ว ยังมีการ์ตูนอีกด้วย เรียกได้ว่าซื้ออ่านบ่อยมากๆ
นอกจากนี้ยังมีหนังสือจำพวกรวมข้อมูล monsters ต่างๆ หรือจำพวกวิธีการเก็บเลเวล
ซึ่งผมก็ไม่พลาด มีปึกเบ้อเริ่มเลย เป็นที่น่าเสียดาย ณ ปัจจุบันคุณแม่ได้ช่างกิโลขายไปหมดแล้ว

เวลาไปห้าง ผมมักจะชอบไปร้านหนังสืออยู่เป็นประจำ และผมสามารถอยู่ในร้านได้เป็นเวลานานมาก
ส่วนตัวแล้วผมรู้สึกว่าร้านหนังสือเนี่ย เป็นที่ที่สงบเสมอเลยนะ ไม่ว่าทั้งวันเราจะเจออะไรมา
พอเข้าร้านหนังสือปุ้ป มันสงบเลย แล้วเราอยากรู้ หรือสนใจอะไรเราก็เดินไปเปิดอ่านเลย

แล้วพอเวลาเราซื้อหนังสือมันมาเนี่ย ผมคิดว่ามันดีกว่าพวก e-book เพราะมันจับต้องได้
จับต้องได้หมายถึงเราสัมผัสกระดาษได้ เหมือนอารมประมาณแบบความรู้สึกของการอ่านการ์ตูนแบบเล่ม
กับหน้าคอม เรารู้สึกว่ามันมีค่า จะแชร์หรือ ส่งต่อให้เพื่อน ลูก หลาย เหลน โหลนอ่านได้

ถึงผมจะชื่นชอบมันขนาดไหน แต่ด้วยความเร็วของเทคโนโลยีในสายอาชีพของผม (โปรแกรมเมอร์) ผมไม่สามารถรอให้คนทำหนังสือ ทีพิม ลงขาย
ก่อนที่จะมาถึงมือผมแล้วค่อยอ่าน โดย blog ทางโปรแกรมมิ่งส่วนมากผมก็อ่านจากทางเน็ตนี่แหละ ส่วนหนังสืออื่นๆก็ถ้าไปเจออะไรที่ชอบในร้านหนังสือก็จะซื้อมา แค่อาจจะไม่ได้ซื้อบ่อยเหมือนเมื่อก่อนอีกแล้ว
